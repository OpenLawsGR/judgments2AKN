<?xml version='1.0' encoding='UTF-8'?>
<akomaNtoso xmlns:xsi="http://www.w3.org/2001/XMLSchema-instance" xmlns="http://docs.oasis-open.org/legaldocml/ns/akn/3.0" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/1998/499/!main"/>
          <FRBRuri value="/akn/gr/judgment/SCCC/1998/499/"/>
          <FRBRdate name="" date="1998-04-01"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/1998/499/ell@/!main"/>
          <FRBRuri value="/akn/gr/judgment/SCCC/1998/499/ell@"/>
          <FRBRdate name="" date="1998-04-01"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/1998/499/ell@/!main.xml"/>
          <FRBRuri value="/akn/gr/judgment/SCCC/1998/499/ell@.xml"/>
          <FRBRdate date="2019-10-30" name="XMLConversion"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef date="2019-10-30" source="#original" type="generation"/>
      </lifecycle>
      <workflow source="#openLawsGR">
        <step by="#SCCC" date="1998-03-04" refersTo="#courtConferenceDate"/>
        <step by="#SCCC" date="1998-04-01" refersTo="#decisionPublicationDate"/>
        <step by="#SCCC" date="1998-02-10" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/1998/499/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>499/1998</docNumber></p>
      <p>
        <docProponent>
          ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ
        </docProponent>
      </p>
      <p>Β' Πολ. Τμήμα</p>
      <p>ΣΥΓΚΡΟΤΗΘΗΚΕ από τους Δικαστές: Δημήτριο Γουργουράκη, Αντιπρόεδρο, Ευάγγελο Κρουσταλάκη, Ευάγγελο Περλίγκα, Ιωάννη Τέτοκα και Αναστάσιο Καραγεώργη, Αρεοπαγίτες.</p>
      <p>ΣΥΝΗΛΘΕ σε δημόσια συνεδρίαση στο Κατάστημά του στις <date refersTo="publicHearingDate" date="1998-02-10">10 Φεβρουαρίου 1998</date>, με την παρουσία και της Γραμματέως Ασπασίας Ζαρουχλιώτου, για να δικάσει μεταξύ:</p>
      <p>Του αναιρεσείοντος: Ταμείου ΚΤΕΛ ΝΟΜΟΥ ΞΑΝΘΗΣ, που εδρεύει στη Ξάνθη και εκπροσωπείται νόμιμα από τον Πρόεδρο του Δ.Σ. Εκπροσωπήθηκε από τον πληρεξούσιο δικηγόρο του Γεώργιο Αποστολίδη ο οποίος ζήτησε την αναβολή της εκδικάσεως της προκειμένης υποθέσεως.</p>
      <p>Του αναιρεσιβλήτου: Α. Ζ. του Ζ., κατοίκου ... . Εκπροσωπήθηκε από τον πληρεξούσιο δικηγόρο του Λάζαρο Μπελίτση, ο οποίος ζήτησε να απορριφθεί το αίτημα αναβολής.</p>
    </header>
    <judgmentBody>
      <introduction>
        <p>Στη συνέχεια το Δικαστήριο απέρριψε το αίτημα της αναβολής και προχώρησε στη συζήτηση της υποθέσεως.
Η ένδικη διαφορά εκκρεμεί ύστερα από την από 20 Δεκεμβρίου 1993 αγωγή του ήδη αναιρεσιβλήτου που κατατέθηκε στο Μονομελές Πρωτοδικείο Θεσσαλονίκης. Εκδόθηκαν οι αποφάσεις: <ref href="/akn/gr/judgment/implicit_dikastirio_name/1995/20044/!main">20044/1995 του ίδιου Δικαστηρίου</ref> και <ref href="/akn/gr/judgment/AppelateCourtThessaloniki/1996/2512/!main">2512/1996 του Εφετείου Θεσσαλονίκης</ref>. Την αναίρεση της τελευταίας αποφάσεως ζητεί το αναιρεσείον με την από 10 Οκτωβρίου 1996 αίτησή του.</p>
        <p>Κατά τη συζήτηση της αιτήσεως αυτής, που εκφωνήθηκε από το πινάκιο, οι διάδικοι παραστάθηκαν όπως σημειώνεται πιο πάνω, ο Εισηγητής Αρεοπαγίτης Ευάγγελος Κρουσταλάκης ανέγνωσε την από 20 Ιανουαρίου 1998 έκθεσή του, με την οποία εισηγήθηκε την απόρριψη της κρινόμενης αιτήσεως, ο πληρεξούσιος του αναιρεσείοντος ζήτησε την παραδοχή της αιτήσεως και ο πληρεξούσιος του αναιρεσιβλήτου την απόρριψή της και καθένας την καταδίκη του αντιδίκου στη δικαστική δαπάνη.</p>
      </introduction>
      <motivation>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Επειδή από τα άρθρα <ref href="/akn/gr/act/compulsoryLaw/1941/2783/!main#art_648">648</ref>, <ref href="/akn/gr/act/compulsoryLaw/1941/2783/!main#art_652">652</ref> <ref href="/akn/gr/act/compulsoryLaw/1941/2783/!main">ΑΚ</ref> και 6 <ref href="/akn/gr/act/law/1943/765/!main">ν. 765/1943</ref> συνάγεται ότι σύμβαση εξαρτημένης εργασίας υπάρχει όταν ο εργαζόμενος παρέχει την εργασία του, που είναι το αντικείμενο αυτής της συμβάσεως, ευρισκόμενος υπό την εξάρτηση του εργοδότη του και υποκείμενος στο διευθυντικό του δικαίωμα, εκδηλούμενα με τον έλεγχο και την εποπτεία του τελευταίου ως προς τον τρόπο, το χρόνο και τον τόπο της εργασίας και την εν γένει επιμελή προσοχή της βάσει των αναγκαίων εντολών και οδηγιών οι οποίες είναι δεσμευτικές για το μισθωτό, υποχρεούμενο να συμμορφώνεται προς αυτές. Αντιθέτως όταν στη σχέση εργασίας ο εργαζόμενος διατηρεί την πρωτοβουλία και την ελευθερία να καθορίζει ο ίδιος τις συνθήκες της εργασίας του, χωρίς να υπόκειται στον έλεγχο του εργοδότη κατά την εκτέλεσή της, πρόκειται για παροχή ανεξάρτητων υπηρεσιών. Στην προκειμένη υπόθεση το Εφετείο δέχτηκε τα ακόλουθα: Το αναιρεσείον προσέλαβε τον αναιρεσίβλητο με συμβάσεις εξαρτημένης εργασίας από 20.6.1989, ως έκτακτο υπάλληλο (για την αναπλήρωση των τακτικών του υπαλλήλων) στο σταθμαρχείο που διατηρεί στη Θεσσαλονίκης, όπου εργάστηκε μέχρις 20.11.1991. Μετά την απόλυσή του από το στρατό (20.6.1993) επανήλθε στην εργασία του, όπου απασχολήθηκε στην έκδοση εισιτηρίων για λογαριασμό του αναιρεσείοντος, στη δρομολόγηση των υπεραστικών λεωφορείων με προορισμό την Αθήνα και την Ξάνθη και στην εκτέλεση καθηκόντων πράκτορα μεταφορών, μαζί με τον αδελφό του Π. που επίσης εργαζόταν εκεί. Συμφωνήθηκε να του καταβάλλεται ως αμοιβή ποσοστό 4% επί του 1/3 του συνόλου του αντιτίμου των εκδιδομένων από το σταθμαρχείο εισιτηρίων επιβατών και φορτωτικών αποσκευών, εξέδιδε δε για την αμοιβή αυτή τιμολόγια παροχής υπηρεσιών και ήταν ασφαλισμένος στο ΤΕΒΕ ως ελεύθερος επαγγελματίας. 'Ηταν όμως υποχρεωμένος να προσέρχεται και να αποχωρεί από την εργασία του συγκεκριμένες ώρες (30 λεπτά ενωρίτερα από το πρώτο δρομολόγιο και 30 λεπτά αργότερα από το τελευταίο δρομολόγιο αντίστοιχα), να εκτελεί αυτοπροσώπως ή σε συνεργασία με τον αδελφό του Π. τις ανατιθέμενες σ' αυτούς εργασίες, ειδικότερα δε, εκτός των ανωτέρω εργασιών, είχε υποχρέωση να επιμελείται τη φόρτωση των αναχωρούντων λεωφορείων και την εκφόρτωση των αφικνουμένων λεωφορείων . Την εργασία του εκτελούσε υπό την εποπτεία των νομίμων εκπροσώπων του αναιρεσείοντος, σύμφωνα με τις εντολές και τις οδηγίες τους. Με αυτές τις παραδοχές, το Εφετείο έκρινε ότι η σχέση που συνέδεε τους διαδίκους και μετά τις 20.6.1993 ήταν εκείνη της συμβάσεως εξαρτημένης εργασίας, απέρριψε δε την έφεση του αναιρεσείοντος ΚΤΕΛ και επικύρωσε την πρωτόδικη απόφαση με την οποία είχε αναγνωρισθεί η σχέση αυτή και είχαν επιδικασθεί οφειλόμενες αποδοχές στον αναιρεσίβλητο. Έτσι, όμως, το Εφετείο παραβίασε ευθέως τους ως άνω κανόνες ουσιαστικού δικαίου, αφού σύμφωνα με τις παραδοχές του η σύμβαση των διαδίκων ήταν σύμβαση παροχής ανεξαρτήτων υπηρεσιών και όχι σύμβαση εξαρτημένης εργασίας, όπως την χαρακτήρισε. Είναι συνεπώς βάσιμος ο πρώτος λόγος αναιρέσεως, ως προς την αιτίαση από το <ref href="/akn/gr/act/presidentialDecree/1985/503/!main#art_559">άρθρο 559 αριθ. 1 ΚΠολΔ.</ref></p>
          </item>
          <item eId="motivation_list_1__item_2">
            <p>Συνεπώς πρέπει να αναιρεθεί η προσβαλλομένη απόφαση και να παραπεμφθεί η υπόθεση για περαιτέρω εκδίκαση στο ίδιο Εφετείο, αφού είναι εφικτή η σύνθεσή του από άλλους δικαστές (<ref href="/akn/gr/act/presidentialDecree/1985/503/!main#art_580__par_3">άρθρο 580 παρ. 3 ΚΠολΔ</ref> όπως αντικατ. με το <ref href="/akn/gr/act/law/1993/2172/!main#art_31__par_1">άρθρο 31 παρ. 1 ν. 2172/1993</ref>).</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Αναιρεί</outcome> την <ref href="/akn/gr/judgment/AppelateCourtThessaloniki/1996/2512/!main">2512/1996 απόφαση του Εφετείου Θεσσαλονίκης</ref>.</p>
        <p><outcome>Παραπέμπει</outcome> την υπόθεση για περαιτέρω εκδίκαση στο ίδιο Εφετείο συντιθέμενο από άλλους δικαστές. Και</p>
        <p><outcome>Καταδικάζει</outcome> τον αναιρεσίβλητο στη δικαστική δαπάνη του αναιρεσείοντος, την οποία ορίζει σε διακόσιες σαράντα χιλιάδες (240.000) δραχμές.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="1998-03-04">4 Μαρτίου 1998</date>. Και</p>
      <p>Δημοσιεύθηκε στην Αθήνα σε δημόσια συνεδρίαση στο ακροατήριο, την <date refersTo="decisionPublicationDate" date="1998-04-01">1η Απριλίου 1998</date>.</p>
      <p>Ο ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
