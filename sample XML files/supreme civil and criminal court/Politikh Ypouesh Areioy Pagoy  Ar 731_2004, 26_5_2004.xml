<?xml version='1.0' encoding='UTF-8'?>
<akomaNtoso xmlns:xsi="http://www.w3.org/2001/XMLSchema-instance" xmlns="http://docs.oasis-open.org/legaldocml/ns/akn/3.0" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2004/731/!main"/>
          <FRBRuri value="/akn/gr/judgment/SCCC/2004/731/"/>
          <FRBRdate name="" date="2004-06-04"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2004/731/ell@/!main"/>
          <FRBRuri value="/akn/gr/judgment/SCCC/2004/731/ell@"/>
          <FRBRdate name="" date="2004-06-04"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2004/731/ell@/!main.xml"/>
          <FRBRuri value="/akn/gr/judgment/SCCC/2004/731/ell@.xml"/>
          <FRBRdate date="2019-10-30" name="XMLConversion"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef date="2019-10-30" source="#original" type="generation"/>
      </lifecycle>
      <workflow source="#openLawsGR">
        <step by="#SCCC" date="2004-05-26" refersTo="#courtConferenceDate"/>
        <step by="#SCCC" date="2004-06-04" refersTo="#decisionPublicationDate"/>
        <step by="#SCCC" date="2004-04-21" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2004/731/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>731/2004</docNumber></p>
      <p>
        <docProponent>
          ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ
        </docProponent>
      </p>
      <p>Γ' Πολιτικό Τμήμα</p>
      <p>ΣΥΓΚΡΟΤΗΘΗΚΕ από τους Δικαστές: Παναγιώτη Φιλιππόπουλο, Αντιπρόεδρο, Σπυρίδωνα Μπαρμπαστάθη, Κωνσταντίνο Μουλαγιάννη, Αλέξανδρο Κασιώλα και Χαράλαμπο Αντωνιάδη, Αρεοπαγίτες.</p>
      <p>ΣΥΝΗΛΘΕ σε δημόσια συνεδρίαση στο Κατάστημά του στις <date refersTo="publicHearingDate" date="2004-04-21">21 Απριλίου 2004</date>, με την παρουσία και της Γραμματέως Γραμματικής Κονταξή, για να δικάσει μεταξύ:</p>
      <p>Του αναιρεσείοντος: Ελληνικού Δημοσίου, που εκπροσωπείται νόμιμα από τον Υπουργό των Οικονομικών, που κατοικοεδρεύει στην Αθήνα, το οποίο εκπροσωπήθηκε από τον πληρεξούσιο Νικόλαο Μουδάτσο, Πάρεδρο του Νομικού Συμβουλίου του Κράτους, με δήλωση του <ref href="/akn/gr/act/presidentialDecree/1985/503/!main#art_242__par_2">άρθρου 242 παρ. 2 ΚΠολΔ.</ref></p>
      <p>Των αναιρεσιβλήτων: 1. Α. Π. του Ν. και 2. Α. χήρας Δ. Μ., το γένος Ν. Π., κατοίκων ..., οι οποίοι εκπροσωπήθηκαν από τον πληρεξούσιο δικηγόρο τους Μιχαήλ Γιαμπουράνη.</p>
    </header>
    <judgmentBody>
      <introduction>
        <p>Η ένδικη διαφορά άρχισε με την από 28 Μαρτίου 1994 αγωγή των ήδη αναιρεσιβλήτων, που κατατέθηκε στο Πολυμελές Πρωτοδικείο Κορίνθου. Εκδόθηκαν οι αποφάσεις: <ref href="/akn/gr/judgment/implicit_dikastirio_name/1999/223/!main">223/1999 οριστική του ίδιου Δικαστηρίου</ref> και 349/2001 οριστική του Εφετείου Ναυπλίου. Την αναίρεση της τελευταίας απόφασης ζητεί το αναιρεσείον με την από 11 Ιανουαρίου 2002 αίτησή του.</p>
        <p>Κατά τη συζήτηση της αίτησης αυτής, που εκφωνήθηκε από το πινάκιο, οι διάδικοι παραστάθηκαν, όπως σημειώνεται πιο πάνω. Ο Εισηγητής Αρεοπαγίτης Σπυρίδων Μπαρμπαστάθης, ανάγνωσε την από 8 Απριλίου 2004 έκθεσή του, με την οποία εισηγήθηκε την απόρριψη της κρινόμενης αίτησης αναίρεσης.</p>
        <p>Ο πληρεξούσιος των αναιρεσιβλήτων ζήτησε την απόρριψη της αίτησης και την καταδίκη του αντιδίκου μέρους στα δικαστικά έξοδα.</p>
      </introduction>
      <motivation>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Επειδή επί δημοσίων κτημάτων όπως είναι και τα δάση, τα οποία είναι εθνικά (εκτός των διαλαμβανομένων στα άρθρα 1 και 2 του από 17-11/1-12-1836 Β.Δ/τος, τα οποία θεωρούνται ως ιδιωτικά υπό τις προϋποθέσεις του άρθρου 3 του εν λόγω Β.Δ/τος) ήταν επιτρεπτή η κτήση κυριότητος από ιδιώτη, με έκτακτη χρησικτησία, σύμφωνα με τις έχουσες εφαρμογή, κατ' άρθρο 51 Εισ. Ν. <ref href="/akn/gr/act/compulsoryLaw/1941/2783/!main">ΑΚ</ref>, για τον προ της ενάρξεως της ισχύος του <ref href="/akn/gr/act/compulsoryLaw/1941/2783/!main">Α.Κ.</ref> χρόνο, διατάξεις των ν. 8 παρ. 1 κωδ. (7.39), ν. 9 παρ. 1 Πανδ. (50.14) ν. 2 παρ. 20 Πανδ. (41.4) ν. 6 παρ. Πανδ. (44.3), ν. 76 παρ. 1 (Πανδ. 18.1), ν. 7 παρ. 3 Πανδ. (23.3), δηλαδή κατόπιν ασκήσεως νομής επί του δημοσίου κτήματος και χωρίς νόμιμο τίτλο, αλλ' απλώς με καλή πίστη, ήτοι με την ειλικρινή πεποίθηση του νομέως ότι με την κτήση της νομής του πράγματος δεν προσβάλλει κατ' ουσίαν το δικαίωμα κυριότητος τρίτου, σύμφωνα με τις διατάξεις των ν. 20 παρ. 12 πανδ. (5.8), 27 πανδ. (18.1), 10, 18 και 48 πανδ. (41.3), 3 πανδ. (41.10) και 109 πανδ. (50.16), (<ref href="/akn/gr/judgment/SCCC/1978/701/!main">Α.Π. 701/78</ref>) την συνδρομή της οποίας ενόψει της φύσεώς της ως ενδιάθετης καταστάσεως, συνάγει ο δικαστής της ουσίας συμπερασματικώς από τα περιστατικά που δέχθηκε ως αποδειχθέντα, καθώς και με διάνοια κυρίου, για χρονικό διάστημα μιας συνεχούς τριακονταετίας, με την δυνατότητα του χρησιδεσπόζοντος να συνυπολογίσει στον χρόνο της ιδίας του νομής και εκείνον του δικαιοπαρόχου του, εφόσον είχε γίνει με νόμιμο τρόπο καθολικός ή ειδικός διάδοχος αυτού, ενώ κατά το ίδιο δίκαιο που ίσχυε πριν από τον <ref href="/akn/gr/act/compulsoryLaw/1941/2783/!main">Αστικό Κώδικα</ref>, τα δημόσια κτήματα είχαν εξαιρεθεί από την τακτική χρησικτησία (βλ. και τις διατάξεις των ν. 18,24 παρ. 1, Π (41.3) παρ. 9 Εισ. (2.9), ν. 2, Κωδ. (7.30), Βασ. (50.10). Οι διατάξεις αυτές δεν κατηργήθησαν με τον μεταγενέστερο από 21 Ιουνίου 1837 νόμο "περί διακρίσεως κτημάτων", στο άρθρο 21 του οποίου ορίζεται ότι "ως προς τον τρόπο κτήσεως και διατηρήσεως της ιδιοκτησίας των δημοσίων πραγμάτων, εφαρμόζονται αι εν τω πολιτικώ νόμω περιεχόμεναι διατάξεις", επομένως και οι προαναφερόμενες διατάξεις του βυζαντινορωμαϊκού δικαίου. Από τον συνδυασμό των διατάξεων αυτών προς εκείνες των άρθρων <ref href="/akn/gr/act/law/1837/21.6/!main#art_18">18</ref> και <ref href="/akn/gr/act/law/1837/21.6/!main#art_21">21</ref> του <ref href="/akn/gr/act/law/1837/21.6/!main">ν. της 21.6/3-7-1837</ref> "περί διακρίσεως δημοσίων κτημάτων" συνάγεται ότι η έκτακτη χρησικτησία χωρεί με τις προϋποθέσεις που εκτέθηκαν και σε δημόσια κτήματα, εφόσον η τριακονταετής νομή αυτών, κατά τις διατάξεις των ν. 8 παρ. 1 Κωδ. (7.39), Βασ. 9 παρ. 1 (50.14) είχε συμπληρωθεί μέχρι και της 11ης Σεπτεμβρίου 1915, όπως αυτό προκύπτει από τις διατάξεις αφενός του νόμου ΔΞΗ"/1912 και των διαταγμάτων "περί δικαιοστασίου" που εκδόθηκαν με βάση αυτόν από 12-9-1915 μέχρι και της 16-5-1926 και αφ' ετέρου του <ref href="/akn/gr/act/decreeLaw/1926/22.4/!main#art_21">άρθρου 21 του νδ της 22.4/16-5-1926</ref> "περί διοικητικής αποβολής από των κτημάτων της Αεροπορικής Αμύνης κ.λ.π", που επαναλήφθηκε στο <ref href="/akn/gr/act/compulsoryLaw/1938/1539/!main#art_4">άρθρο 4 του αν.ν. 1539/1938</ref> "περί προστασίας των δημοσίων κτημάτων" διατηρηθέντων σε ισχύ και μετά την εισαγωγή του <ref href="/akn/gr/act/compulsoryLaw/1941/2783/!main">Α.Κ.</ref> με το άρθρο 53 Εισ. Ν. αυτού, με τις οποίες διατάξεις ανεστάλη κάθε παραγραφή ή δικαστική προθεσμία σε αστικές διαφορές και απαγορεύθηκε οποιαδήποτε παραγραφή των δικαιωμάτων του Δημοσίου στα κτήματά του, άρα και η χρησικτησία επ' αυτών (<ref href="/akn/gr/judgment/SCCC/1987/75/!main">Ολ.Α.Π. 75/1987</ref>). Κατά το άρθρο 1 του β.δ. 12-12-1833, που έχει ισχύ νόμου, "περί διορισμού του φόρου βοσκής και του δια τα εθνικοϊδιόκτητα λειβάδια εγγείου φόρου κατά τα έτη 1833-1834" όλα τα λειβάδια, για την επικαρπία των οποίων δεν υπάρχει έγγραφο (ταπί) εκδοθέν επί τουρκοκρατίας, θεωρούνται δημόσια και η νομή τους παραμένει στο Δημόσιο. Η διάταξη αυτή αφορά την συντήρηση των δικαιωμάτων του Δημοσίου, τα οποία προϋπήρχαν και δεν καθιστά ανεπίδεκτα νομής και ιδιωτικής κτήσεως στο μέλλον τα ακίνητα αυτά. Η έννοια αυτή προκύπτει και από : α) το άρθρο 1 παρ. 2 ν. ΚΘ' 31.1/18-2-1864, κατά το οποίο το Δημόσιο και οι Κοινότητες διατηρούν τα δικαιώματα που είχαν επί των αμφισβητουμένων λειβαδίων άνευ βλάβης των αποκτηθέντων δικαιωμάτων από τρίτους, καθώς και β) από το άρθρο 3 ν. ΨΗΖ'/1880, κατά το οποίο, οι κοινότητες, ως προς τα κοινοτικά λειβάδια, διατηρούν απέναντι των ιδιωτών την νομική κατοχή επί των βοσκοτόπων, επί των οποίων εγένοντο μέχρι το 1864 τοποθετήσεις ποιμνίων. Περαιτέρω από τις προαναφερόμενες διατάξεις περί κτήσεως κυριότητος ακινήτου με έκτακτη χρησικτησία του βυζαντινορωμαϊκού δικαίου, 18,21 του <ref href="/akn/gr/act/law/1837/21.6/!main">ν. της 21.6/3-7-1837</ref>, 21 του <ref href="/akn/gr/act/decreeLaw/1926/22.4/!main">ν.δ. της 22.4/16-5-1926</ref>, 60 ν. ΣΟΖ'/1855 και 12 <ref href="/akn/gr/act/law/1912/ΔΝΖ/!main__par_1">παρ. 1 ν. ΔΝΖ/1912</ref> προκύπτει ότι είναι δυνατή η απόκτηση κυριότητος επί βοσκοτόπων, εθνικών ή μη, και υπό ιδιωτών, εφόσον αυτοί τους ενέμοντο με διάνοια κυρίου και καλή πίστη επί τριακονταετία μέχρι και της 11ης Σεπτεμβρίου 1915.</p>
          </item>
          <item eId="motivation_list_1__item_2">
            <p>Στην προκειμένη περίπτωση, το Εφετείο, με την προσβαλλομένη απόφασή του δέχθηκε ανελέγκτως ότι τα επίδικα ακίνητα, κείμενα στην θέση "Νησί Ασπροκάμπου" της περιφερείας Περαχώρας, είναι δύο επίπεδα τμήματα αγρού καταχωρημένα με αύξοντες αριθμούς 9128 και 9134 στον, με κωδικό αριθμό φύλλου 115568, κτηματολογικό προσωρινό χάρτη της περιοχής του Δήμου Λουτρακίου-Περαχώρας συνταχθέντα από συνεργείο κτηματογραφήσεως της Γενικής Δ/νσεως Δασών του Υπουργείου Γεωργίας, έχουν έκταση 4.500 και 5.250 τετργ. μέτρα, αντιστοίχως, και, κατά την καταμέτρηση του διορισθέντος πραγματογνώμονος 3070 και 4744 τετραγ. μέτρα αντιστοίχως, περιγράφονται στο, συνοδεύον την έκθεση πραγματογνωμοσύνης τοπογραφικό διάγραμμα του πραγματογνώμονος με τα στοιχεία Ρ-Σ-Τ-Υ-Φ-Χ-Ψ-Ρ και Α-Β-Γ-Δ-Ε-Ζ-Η-Θ-Ι-Κ-Λ-Μ-Ν-Ξ-Ο-Π-Α και συνορεύουν α) το πρώτο: ανατολικά επί πλευράς μήκους 48,10 μέτρων και δυτικά επί πλευράς μήκους 65,50 μέτρων με το υπ' αριθμ. 9254 αγροπευκοτεμάχιο, βόρεια επί πλευράς μήκους 67,10 μέτρων με το υπ' αριθμ. 9221 αγρό ιδιοκτησίας των εφεσιβλήτων και νότια επί πλευράς μήκους 107,10 μέτρων, με τον υπ' αριθμ. 9136 αγρό των ανωτέρω και β) το δεύτερο: ανατολικά επί πλευράς μήκους 21,40 μέτρων με τον υπ' αριθμ. 9136 αγρό, και επί πλευράς μήκους 70,80 μέτρων με το υπ' αριθμ. 9254 αγροπευκοτεμάχιο, δυτικά επί πλευράς μήκους 49,60 μέτρων με τον υπ' αριθμ. 9136 αγρό και επί πλευράς μήκους 98,90 μέτρων με το υπ' αριθμ. 9254 αγροπευκοτεμάχιο, βόρεια επί πλευράς μήκους 102,50 μέτρων με τον υπ' αριθμ. 9136 αγρό και νότια επί πλευράς μήκους 97.20 μέτρων με το υπ' αριθμ. 9254 αγροπευκοτεμάχιο, ότι στο υπ' αριθμ. 9128 (πρώτο) υπάρχουν τέσσερα (4) ελαιόδενδρα σε μια συστάδα από 5-6 πευκόδενδρα, καλύπτονται δε και τα δύο με σχετικά παχύ καλλιεργήσιμο στρώμμα από χώμα και μόνο μεταξύ των 9128 και 9221 υπάρχουν μεγάλες επίπεδες πέτρες και γύρω από αυτές υπάρχουν σχίνα και βένιες που καλύπτουν έκταση 100 τετρ. μέτρων περίπου, ότι τα εν λόγω επίδικα ακίνητα αποτελούν τμήματα μεγαλυτέρου ακινήτου, συνολικού εμβαδού 106 περίπου στρεμμάτων, το οποίο περιήλθε στον, αποβιώσαντα στις 22-3-1974, πατέρα των εφεσιβλήτων Ν. Γ. Π., κατά το έτος 1955, πωλήσεως ένεκα και δυνάμει νομίμως μεταγραφέντος αγοραπωλητηρίου συμβολαίου παρά του Ν. Ρ., στον οποίον το ακίνητο αυτό περιήλθε εν μέρει εκ κληρονομίας 1) του εν έτει 1921 αποβιώσαντος αδιαθέτως πατρός του Ι. Ρ., 2) του εν έτει 1923 αποβιώσαντος αδιαθέτως αδελφού του Σ., 3) της εν έτει 1924 αποβιωσάσης αδελφής του Π., 4) της κατά το έτος 1936 αποβιωσάσης μητρός των Α. χήρας Ι. Ρ., στην κληρονομία των οποίων εκείνος υπεισήλθε με πρόθεση κληρονόμου, καθώς και 5) με δωρεά εν ζωή παρά της, ως άνω μητρός του, την οποία (δωρεά) και απεδέχθη αυτός, δυνάμει νομίμως μεταγραφέντος δωρητηρίου συμβολαίου στην δε μητέρα και τους ως άνω αδελφό και αδελφή του το ακίνητο τούτο κατά το προσήκον στον καθένα ιδανικό μερίδιο περιήλθε εκ κληρονομίας του ανωτέρω αδιαθέτως (το 1921) αποβιώσαντος, συζύγου και πατρός τους, Ι. Ρ., στην κληρονομία του οποίου υπεισήλθαν αυτοί (ενήλικοι), με πρόθεση κληρονόμου, ότι στον τελευταίο (Ι.), που ήτο Ιερεύς, η έκταση αυτή περιήλθε εκ κληρονομίας, στην οποία υπεισήλθε αυτός, παρά του αποβιώσαντος μετά το 1911 πατρός του Ν. Ρ. δυνάμει νομίμως μεταγραφέντος συμβολαίου δωρεάς αιτία θανάτου, την οποία απεδέχθη εκείνος, ότι ο Ν. κατείχε και ενέμετο, ως κατωτέρω, την έκταση αυτή με διάνοια κυρίου και καλή πίστη, από το 1850 ως περιελθούσα εκ κληρονομίας, στην οποία υπεισήλθε, παρά του πατρός του, ακολούθως δε, στην κληρονομία περιελαμβάνουσα το όλο ακίνητό του (αδιαθέτως, στις 22-3-1973), αποβιώσαντος,) πατρός των εφεσιβλήτων Ν. Π. εγκατεστάθησαν, ως μοναδικοί εξ αδιαθέτου κληρονόμοι του, οι, δυνάμει νομίμως μεταγραφείσης συμβολαιογραφικής πράξεως αποδεχθέντες αυτήν σύζυγος και επτά (7) τέκνα του, οι οποίοι εν συνεχεία προέβησαν στην διανομή της, συνταχθέντος προς τούτο και νομίμως μεταγραφέντος διανεμητηρίου συμβολαίου δυνάμει του οποίου περιήλθε στους εφεσιβλήτους εκ της εξωδίκου διανομής κατά το 1/2 εξ αδιαιρέτου ποσοστό στον καθένα, το άνω ακίνητο, ότι περαιτέρω, απεδείχθη πως επί των επιδίκων αγροτεμαχίων, οι εφεσίβλητοι, από τότε που τους περιήλθαν αυτά καθώς και οι δικαιοπάροχοί τους, απώτατοι και απώτεροι, ασκούσαν "έκπαλαι", επί χρόνο μεγαλύτερο της τριακονταετίας που συμπληρώθηκε πριν από το έτος 1915 αλλά και συνεχώς έκτοτε μέχρι της ασκήσεως της αγωγής, καλοπίστως και με διάνοια κυρίου τις προσιδιάζουσες στην φύση και τον προορισμό τους πράξεις νομής και κατοχής, ανεμπόδιστα και χωρίς καμμία εναντίωση από κανένα και ειδικώτερα από το εκκαλούν Ελληνικό Δημόσιο, με την πεποίθηση ότι ασκούν νόμιμο δικαίωμα κυριότητος που τους ανήκε και ότι με την ενέργειά τους αυτήν δεν αδικούν κανένα, ούτε το άνω Δημόσιο, το οποίο μόλις κατά το έτος 1984 χαρακτήρισε τα επίδικα ακίνητα ως δημόσιο δάσος, αμφισβητώντας έτσι την επί των εκτάσεων τούτων κυριότητα των εφεσιβλήτων, ότι ειδικώτερα, ο απώτατος δικαιοπάροχος των τελευταίων Ν. Ρ. από το 1850 έως και του, μετά το 1911 επισυμβάντος, θανάτου του, ασκούσε ο ίδιος αλλά, από το έτος 1886 και δια του υιού του Ι. (Π.), και ο πατήρ-Ι. μέχρι του θανάτου του (το 1921), εποπτεία επί των επιδίκων, τα οποία ήσαν ανέκαθεν καλλιεργήσιμοι αγροί, και, επισκεπτόμενοι συνεχώς αυτά, τα καλλιεργούσαν με κριθάρι, σιτάρι, κουκιά και ρεβύθια, καθαρίζοντας το έδαφος τους από τις "γκομοράδες" (πέτρες), και συλλέγοντας τους παραγομένους καρπούς, ότι τις ίδιες πράξεις νομής με καλή πίστη και διάνοια κυρίων ήσκησαν στα επίδικα και ο Ν. Ρ., οι αδελφοί και η μητέρα του από το 1921 και εφ' εξής μέχρι του θανάτου τους, περιποιούμενοι και καλλιεργούντες απροσκόπτως τα επίδικα τμήματα με σιτάρι, κριθάρι, κουκιά και ρεβύθια, ότι και ο Ν. Γ. Π., από το 1955 που αγόρασε την ως άνω έκταση, ασκούσε στα επίδικα τμήματά της τις ίδιες, όπως και οι ανωτέρω πράξεις νομής και κατοχής με νόμιμο τίτλο, καλή πίστη και διάνοια κυρίου συνεχώς και αδιαλείπτως έως του επισυμβάντος στις 22-3-1974 θανάτου του, οπότε και επελήφθησαν της νομής οι κληρονόμοι του, ήτοι η σύζυγός του Μ. και τα τέκνα του Π., Ι., Α., Γ., Δ. και οι δύο εφεσίβλητοι, ενεργούντες από κοινού καλόπιστα, προθέσει (συγ)κυρίων τις ίδιες πράξεις νομής και κατοχής, από δε της μεταξύ των διανομής ασκούσαν ως συγκύριοι κατά 1/2 εξ αδιαιρέτου ποσοστό, μόνο οι εφεσίβλητοι τις πράξεις αυτές με τα' ανωτέρω προσόντα και νόμιμο τίτλο στα επίδικα, τα οποία εμπίπτουν και περιλαμβάνονται στους ανωτέρω τίτλους τους καθώς και στα υπ' αριθμ. 152350/1946/2898/4-2-1947 και 24389/6-9-1958 παραχωρητήρια του Υπουργείου Γεωργίας και της Νομαρχίας Κορινθίας, αντιστοίχως, τα οποία κατόπιν αιτήσεώς τους έλαβαν οι δικαιοπάροχοι των εφεσιβλήτων, νομίζοντες πως ενισχύεται και κατοχυρώνεται με αυτά το επί των εν λόγω εκτάσεων δικαίωμα της πλήρους κυριότητός τους. Βάσει των παραδοχών αυτών το δικάσαν Εφετείο συνεπέρανε ότι ο ως άνω απώτερος δικαιοπάροχος των αναιρεσιβλήτων Ν. Ρ. κατέστη κύριος των επιδίκων με έκτακτη χρησικτησία συμπληρωθείσα προ του έτους 1915, και ότι ακολούθως εχρησιδέσποσαν αυτά διαδοχικώς οι δικαιοπάροχοι των αναιρεσιβλήτων και οι ίδιοι με τα προσόντα της τακτικής και της έκτακτης χρησικτησίας, μη υφισταμένου του εκ του άρθρου 21 του από <ref href="/akn/gr/act/decreeLaw/1926/22.4/!main">22.4/16-5-1926 ν.δ.</ref> κωλύματος, καταστάντες εντεύθεν κύριοί τους παραγώγως αλλά και πρωτοτύπως με τακτική και έκτακτη χρησικτησία κατά προσμέτρηση και με τις σκέψεις αυτές ήχθη στην αποδοχή της συναφούς, αναγνωριστικής κυριότητος αγωγής των τελευταίων κατ' επικύρωση της πρωτόδικης αποφάσεως, απορρίψαν τον ισχυρισμό του αναιρεσείοντος πως οι επίδικες εκτάσεις αποτελούσαν δάσος ή δασική έκταση ή λειβάδια κυρίως ως κατ' ουσίαν αβάσιμο και επιβοηθητικώς ως αλυσιτελή. Με τις κρίσεις του αυτές το δικαστήριο της ουσίας δεν εστέρησε την προσβαλλομένη απόφασή του από νόμιμη βάση, διαλαβόν σ' αυτήν αιτιολογίες επαρκείς, σαφείς και όχι αντιφατικές, ίδίως ως προς την μορφή και την ιδιοσυστασία των επιδίκων, την άσκηση επ' αυτών διακατοχικών πράξεων, προεχόντως από τον αρχικό κτήτορα επί τριακονταετία και πλέον προ του έτους 1915, καθώς και την συνδρομή των αναγκαίων για την χρησικτησία στοιχείων της διανοίας κυρίου και της καλής πίστεως στην ενάσκηση των εν λόγω πράξεων. Αντίθετη κρίση δεν μπορεί να συναχθεί από τις διατάξεις από 17/18-10-1923 και <ref href="/akn/gr/act/decreeLaw/1923/1/!main">1/13-12-1923 ν.δ.</ref> και υπ' αριθμ. 2501/1953. Ειδικώτερα, με το άρθρο μόνο του από <ref href="/akn/gr/act/decreeLaw/1923/17/!main">17/18-10-1923 ν.δ.</ref> "περί παραχωρήσεως κυριότητος δασών ρητινευομένων υπό ιδιωτών" που αφορά τα δάση της επαρχίας Μεγαρίδος και του οποίου η ισχύς επεκτάθηκε με το άρθρο μόνο του <ref href="/akn/gr/act/decreeLaw/1923/1/!main">ν.δ. της 1/13-12-1923</ref> "περί επεκτάσεως του Ν.Δ./τος της 17-10-1923 κ.λ.π στα δάση του τέως Δήμου Περαχώρας νομού Κορινθίας και με το <ref href="/akn/gr/act/decreeLaw/1953/2501/!main#art_50">άρθρο 50 του ν.δ 2501/1953</ref> "περί τροποποιήσεως και συμπληρώσεως ενίων διατάξεων των περί δασών νόμων" σε όλες τις περιοχές της Επικρατείας όπου ασκείται κλασματικό δικαίωμα συλλογής ρητίνης, επετράπη στον Υπουργό Γεωργίας (και μετά τον <ref href="/akn/gr/act/law/1955/3200/!main">ν. 3200/1955</ref> στον νομάρχη) η παραχώρηση δασών σε ιδιώτες που ασκούσαν από παλαιά (έκπαλαι) το δικαίωμα συλλογής ρητίνης, το οποίο νοείται ως ιδιόρρυθμο δικαίωμα δουλείας προς συλλογή της ρητίνης δι' ίδιον όφελος. Παρέπεται ότι η παραχώρηση γίνεται υπό την προϋπόθεση της διαπιστώσεως εκ μέρους του αρμοδίου οργάνου της Διοικήσεως ότι συντρέχουν σε κάθε περίπτωση οι νόμιμοι προς τούτο όροι, πλην όμως η διαπίστωση αυτή δεν είναι δεσμευτική για το πολιτικό δικαστήριο όταν κρίνει περί της συστάσεως ιδιωτικών δικαιωμάτων και το ζήτημα αν συνέτρεξαν ή όχι οι προϋποθέσεις κτήσεως της κυριότητος με έκτακτη χρησικτησία, παρ' όλο που μεταγενεστέρως έλαβε χώρα παραχώρηση κατά τις εν λόγω διατάξεις, ανάγεται στην εκτίμηση πραγμάτων που δεν υπόκειται σε αναιρετικό έλεγχο. Με τα δεδομένα αυτά οι παραδοχές της αποφάσεως αφ' ενός ότι ο απώτερος δικαιοπάροχος των αναιρεσιβλήτων νεμήθηκε με καλή πίστη και διάνοια κυρίου τα επίδικα, τα οποία ως δέχεται ήσαν τμήματα αγρού (και όχι δάση) και καλλιεργούντο ως αγροί και αφ' ετέρου ότι αυτά περιλαμβάνονται στα μνημονευόμενα παραχωρητήρια, δεν αντιφάσκουν μεταξύ τους, αφού η δεύτερη δεν περιέχει κατά νομική αναγκαιότητα και κατάφαση της συνδρομής όρων αποτρεπτικών της χρησικτησίας. Επομένως οι εκ του αριθμού 19 αιτιάσεις των 1ου και 3ου λόγων αναιρέσεως που προσάπτουν στην απόφαση την αναιρετική πλημμέλεια της ελλείψεως νόμιμης βάσεως εξαιτίας αντιφατικών και ανεπαρκών αιτιολογιών είναι αβάσιμες. Οι ίδιοι λόγοι αναιρέσεως κατά το υπόλοιπο περιεχόμενό τους είναι απαράδεκτοι διότι εν μέρει περιέχουν επίκληση ανεπαρκείας των αιτιολογιών αφορώσης την εκτίμηση και την αξιολόγηση των αποδείξεων για την εξακρίβωση πραγμάτων, η οποία όμως δεν συγκροτεί την προτεινομένη αναιρετική πλημμέλεια, και εν μέρει, υπό την επίκληση ελαττωμάτων της αιτιολογίας, πλήττουν κατ' αλήθειαν την περί πραγμάτων ανέλεγκτη κρίση του δικαστηρίου της ουσίας. Τέλος ο 2ος λόγος αναιρέσεως, από τον <ref href="/akn/gr/act/presidentialDecree/1985/503/!main#art_559">αριθμό 1 του άρθρου 559 Κ.Πολ.Δ.</ref> ο οποίος ψέγει την απόφαση για παραβίαση του <ref href="/akn/gr/act/law/1979/998/!main#art_3__par_1">άρθρου 3 παρ. 1 του ν. 998/1979</ref> συνισταμένη στην κρίση πως το πρώτο επίδικο (υπ' αριθμ. 9128) δεν είναι δάσος ή δασική έκταση παρά την παραδοχή της ότι υπάρχουν σ' αυτό τέσσερα ελαιόδενδρα σε μια συστάδα από 5-6 πευκόδενδρα καθώς και σχίνα και βένιες που καλύπτουν έκταση 100 τ.μ., είναι απορριπτέος προεχόντως ως αλυσιτελής, αφού, σύμφωνα με τα εκτεθέντα ανωτέρω στην μείζονα σκέψη, στον κρίσιμο χρόνο της χρησιδεσποτείας του αρχικού δικαιοπαρόχου ήτο επιτρεπτή η κτήση της κυριότητος με έκτακτη χρησικτησία και στα δημόσια δάση.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Απορρίπτει</outcome> την από 11.1.2002 αίτηση του Ελληνικού Δημοσίου περί αναιρέσεως της υπ' αριθμ. 349/2001 αποφάσεως του Εφετείου Ναυπλίου.</p>
        <p><outcome>Καταδικάζει</outcome> το αναιρεσείον στην πληρωμή των δικαστικών εξόδων τρων αναιρεσιβλήτων, τα οποία ορίζει σε τριακόσια τριάντα (330) Ευρώ.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2004-05-26">26 Μαΐου 2004</date>. Και</p>
      <p>Δημοσιεύθηκε στο ακροατήριό του στις <date refersTo="decisionPublicationDate" date="2004-06-04">4 Ιουνίου 2004</date>.</p>
      <p>Ο ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
