<?xml version='1.0' encoding='UTF-8'?>
<akomaNtoso xmlns:xsi="http://www.w3.org/2001/XMLSchema-instance" xmlns="http://docs.oasis-open.org/legaldocml/ns/akn/3.0" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/COS/2016/Α742/!main"/>
          <FRBRuri value="/akn/gr/judgment/COS/2016/Α742/"/>
          <FRBRalias value="ECLI:EL:COS:2016:0321A742.05E7206" name="ECLI"/>
          <FRBRdate name="" date="2016-03-21"/>
          <FRBRauthor href="#COS"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/COS/2016/Α742/ell@/!main"/>
          <FRBRuri value="/akn/gr/judgment/COS/2016/Α742/ell@"/>
          <FRBRdate name="" date="2016-03-21"/>
          <FRBRauthor href="#COS"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/COS/2016/Α742/ell@/!main.xml"/>
          <FRBRuri value="/akn/gr/judgment/COS/2016/Α742/ell@.xml"/>
          <FRBRdate date="2019-11-18" name="XMLConversion"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef date="2019-11-18" source="#original" type="generation"/>
      </lifecycle>
      <workflow source="#openLawsGR">
        <step by="#COS" date="2013-02-26" refersTo="#courtConferenceDate"/>
        <step by="#COS" date="2016-03-21" refersTo="#decisionPublicationDate"/>
        <step by="#COS" date="2013-02-18" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/COS/2016/Α742/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>742/2016</docNumber></p>
      <p>
        <docProponent>ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</docProponent>
      </p>
      <p>ΤΜΗΜΑ Στ'</p>
      <p>Συνεδρίασε δημόσια στο ακροατήριο του στις <date refersTo="publicHearingDate" date="2013-02-18">18 Φεβρουαρίου 2013</date>, με την εξής</p>
      <p>σύνθεση: Αθ. Ράντος, Αντιπρόεδρος, Πρόεδρος του Στ' Τμήματος, Π. Ευστρατίου, Β.</p>
      <p>Ραφτοπούλου, Σύμβουλοι, Τρ. Βαρουφάκη, Π. Χαλιούλιας, Πάρεδροι. Γραμματέας η</p>
      <p>Ελ. Γκίκα, Γραμματέας του Στ' Τμήματος.</p>
      <p>Για να δικάσει την από 23 Μαΐου 2005 αίτηση:</p>
      <p>του Ελληνικού Δημοσίου, το οποίο παρέστη με τον Αλέξανδρο Ροϊλό, Πάρεδρο του</p>
      <p>Νομικού Συμβουλίου του Κράτους,</p>
      <p>κατά των: 1) Γραφείου Μελετών «ΕΥΠΑΛΙΝΟΣ Τ.Α.Ε. ΣΥΜΒΟΥΛΟΙ ΜΗΧΑΝΙΚΟΙ», που</p>
      <p>εδρεύει στην Αθήνα (¶νδρου 18) και 2) ..., κατοίκου Ερυθραίας (...), οι οποίοι</p>
      <p>παρέστησαν με τον δικηγόρο Αθανάσιο Τεγόπουλο (Α.Μ. 3725), που τον διόρισαν με</p>
      <p>πληρεξούσιο.</p>
    </header>
    <judgmentBody>
      <introduction>
        <p>Με την αίτηση αυτή το αναιρεσείον Ελληνικό Δημόσιο επιδιώκει να αναιρεθεί η <ref href="/akn/gr/judgment/AppelateCourtPatras/2005/35/!main">υπ' αριθμ. 35/2005 απόφαση του Διοικητικού Εφετείου Πατρών</ref>.</p>
        <p>Η εκδίκαση άρχισε με την ανάγνωση της εκθέσεως του εισηγητή, Συμβούλου Π.</p>
        <p>Ευστρατίου.</p>
        <p>Κατόπιν το δικαστήριο άκουσε τον αντιπρόσωπο του αναιρεσείοντος Ελληνικού</p>
        <p>Δημοσίου, ο οποίος ανέπτυξε και προφορικά τους προβαλλόμενους λόγους αναιρέσεως</p>
        <p>και ζήτησε να γίνει δεκτή η αίτηση και τον πληρεξούσιο των αναιρεσιβλήτων, ο</p>
        <p>οποίος ζήτησε την απόρριψή της.</p>
        <p>Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του</p>
        <p>δικαστηρίου κ α ι</p>
      </introduction>
      <motivation>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο Ν ό μ ο</p>
        <blockList eId="motivation_list_1">
          <item eId="motivation_list_1__item_1">
            <num>1.</num>
            <p>Επειδή, με την κρινόμενη αίτηση, η οποία ασκείται νομίμως χωρίς την καταβολή
παραβόλου, ζητείται, παραδεκτώς, η αναίρεση της <ref href="/akn/gr/judgment/AppelateCourtPatras/2005/35/!main">υπ' αριθ. 35/2005 αποφάσεως
του Διοικητικού Εφετείου Πατρών</ref>, με την οποία έγινε δεκτή προσφυγή των
αναιρεσιβλήτων, οι οποίοι μετείχαν σε μία από τις τρεις ομάδες (συμπράττοντα
γραφεία μελετών), στις οποίες ανατέθηκε η εκπόνηση της μελέτης «Μελέτη
σκοπιμότητας και προκαταρκτικές μελέτες του άξονα Ηγουμενίτσα - Πάτρα - Πύργος
- Καλαμάτα», επί διαφοράς που ανέκυψε ως προς την αμοιβή της πρώτης εξ αυτών
από την εκπόνηση μελετών οδοποιίας και του δευτέρου από την εκπόνηση γεωλογικών
μελετών.</p>
          </item>
          <item eId="motivation_list_1__item_2">
            <num>2.</num>
            <p>Επειδή, στο <ref href="/akn/gr/act/law/1977/716/!main#art_2">άρθρο 2 του ν. 716/1977</ref> «Περί μητρώου μελετητών και αναθέσεως
και εκπονήσεως μελετών» (Α' 295) ορίζεται ότι «Εν τω παρόντι Νόμω νοούνται ως:
... 5. Συμπράττοντα Γραφεία: Συνεργαζόμενα Γραφεία Μελετών τα οποία εκουσίως
από κοινού αναλαμβάνουν και εκπονούν μελέτας. Η ως άνω συνεργασία
πραγματοποιείται κατά την εκδήλωσιν ενδιαφέροντος. 6. Ανάδοχος: Μελετητής ή
Γραφείον Μελετών ή Συμπράττοντα Γραφεία Μελετών εις τα οποία ανετέθη η
εκπόνησις μελέτης δια της υπογραφής σχετικής συμβάσεως». Σύμφωνα δε με το άρθρο
23 παρ. 2 του ίδιου ως άνω νόμου «δια τας υπό του αναδόχου της μελέτης
υποβαλλομένας ενστάσεις και αιτήσεις θεραπείας», όπως και για τη δικαστική
επίλυση των διαφορών μεταξύ των συμβαλλομένων μερών, εφαρμόζονται αναλόγως οι
διατάξεις των άρθρων <ref href="/akn/gr/act/decreeLaw/1972/1266/!main#art_16">16</ref> και <ref href="/akn/gr/act/decreeLaw/1972/1266/!main#art_17">17</ref> του <ref href="/akn/gr/act/decreeLaw/1972/1266/!main">ν.δ. 1266/1972</ref> «περί εκτελέσεως δημοσίων
έργων» και, μετά την κατάργηση των τελευταίων αυτών διατάξεων, οι αντίστοιχες
διατάξεις των άρθρων <ref href="/akn/gr/act/law/1984/1418/!main#art_12">12</ref> και <ref href="/akn/gr/act/law/1984/1418/!main#art_13">13</ref> του <ref href="/akn/gr/act/law/1984/1418/!main">ν. 1418/1984</ref> (Α' 23). Στο άρθρο δε 12 του <ref href="/akn/gr/act/law/1984/1418/!main">ν.
1418/1984</ref>, που προβλέπει την ενδικοφανή διαδικασία επί διαφορών κατά την
εκτέλεση συμβάσεων δημοσίων έργων, όπως ίσχυε μετά την τροποποίησή του με το
<ref href="/akn/gr/act/law/1994/2229/!main#art_3">άρθρο 3 του ν. 2229/1994</ref> (Α' 138), γίνεται λόγος για πράξεις που προσβάλλουν το
έννομο συμφέρον του «αναδόχου» και για άσκηση αιτήσεως θεραπείας από τον
«ανάδοχο». Εξάλλου, το <ref href="/akn/gr/act/presidentialDecree/1979/194/!main">π.δ. 194/1979</ref> (Α' 53) ορίζει στο άρθρο 18 τα εξής : «1.
Η εκδήλωσις ενδιαφέροντος προς ανάληψιν εκπονήσεως [μελέτης] υπό συμπραττόντων
Γραφείων ... υπογράφεται από κοινού υπό των νομίμων εκπροσώπων πάντων των
Γραφείων τούτων, υπό των οποίων επίσης υπογράφεται και η σχετική σύμβασις. 2. .
3. Τα συμπράττοντα Γραφεία ευθύνονται έναντι του εργοδότου εις ολόκληρον δια
πάσαν συνέπειαν απορρέουσαν εκ της συμβάσεως και του νόμου. 4. Τα συμπράττοντα
Γραφεία οφείλουν κατά την κατάρτισιν και υπογραφήν της συμβάσεως να καταθέσουν
συμβολαιογραφικήν πράξιν διορισμού υπό πάντων κοινού εκπροσώπου αυτών έναντι
του κυρίου του έργου και των υπηρεσιών. Δια της αυτής πράξεως ορίζεται
υποχρεωτικώς και αναπληρωτής του εκπροσώπου. . Επιφυλασσομένων των διατάξεων
της επομένης παραγράφου ο διορισμός του εκπροσώπου και του αναπληρωτού και η
υπό τούτων αποδοχή είναι ανέκκλητοι και διαρκούν καθ' όλη την διάρκειαν
εκπονήσεως της μελέτης και μέχρι της πλήρους εκκαθαρίσεως των εκ τούτου μετά
του εργοδότου σχέσεων. . Ο διορισμός εκπροσώπου και αναπληρωτού και αι δηλώσεις
αποδοχής δέον να είναι άνευ αιρέσεων ή όρων και να εκτείνωνται εις πάντα τα
θέματα τα αφορώντα εις την εκτέλεσιν της συμβάσεως και την καταβολήν της
αμοιβής της μελέτης. 5. Αντικατάστασις του εκπροσώπου ή του αναπληρωτού αυτού ή
και αμφοτέρων . γίνεται μόνον από κοινού υπό πάντων των συμπραττόντων Γραφείων
δια συμβολαιογραφικής πράξεως. .».</p>
          </item>
          <item eId="motivation_list_1__item_3">
            <num>3.</num>
            <p>Επειδή, από το συνδυασμό των ανωτέρω διατάξεων προκύπτουν τα εξής: Μετά την
σύναψη της συμβάσεως με σύμπραξη μελετητικών γραφείων, ως ανάδοχος πλέον
νοείται αυτή καθ' εαυτή η σύμπραξη, όπως εκπροσωπείται από τον κοινό εκπρόσωπό
της, ο οποίος ορίζεται και αντικαθίσταται από όλα, κατ' αρχήν, τα μέλη της
συμπράξεως. Περαιτέρω, προς επίλυση των διαφορών, που ανακύπτουν κατά την
εκπόνηση μελέτης, την οποία έχουν αναλάβει συμπράττοντα γραφεία μελετών,
δικαίωμα να ασκήσουν την ενδικοφανή διαδικασία κατά των βλαπτικών των εννόμων
συμφερόντων τους πράξεων και στην συνέχεια προσφυγή ενώπιον του διοικητικού
εφετείου έχουν, κατ' αρχήν, όλα τα συμπράττοντα γραφεία και όχι καθένα
αυτοτελώς. Κατ' εξαίρεση, όμως, σε περίπτωση που η αναφυόμενη διαφορά αφορά,
ενόψει των ειδικωτέρων προβλέψεων της συγκεκριμένης συμβάσεως, ορισμένα μόνον
από τα συμπράττοντα μελετητικά γραφεία, είναι επιτρεπτή η άσκηση ενδικοφανούς
διαδικασίας και στη συνέχεια προσφυγής κατά της πράξεως, που βλάπτει τα έννομα
συμφέροντα των συγκεκριμένων μελετητικών γραφείων, μόνον από αυτά.</p>
          </item>
          <item eId="motivation_list_1__item_4">
            <num>4.</num>
            <p>Επειδή, από την προσβαλλόμενη απόφαση προκύπτουν τα εξής: Τρεις ομάδες
συμπραττόντων γραφείων μελετών - και συγκεκριμένα Α) τα συμπράττοντα γραφεία
μελετών α) ΤΟΜΗ (... και Συνεργάτες) Ε.Ε., β) ..., γ) ..., και δ) ΓΕΩΑΠΕΙΚΟΝΙΣΗ
ΕΠΕ, Β) τα συμπράττοντα γραφεία μελετών α) ... Σία, β) ..., γ) ..., δ) ...,
και ε) ..., και Γ) τα συμπράττοντα γραφεία μελετών α) ΕΥΠΑΛΙΝΟΣ ΤΑΕ, β) ..., γ)
..., και δ) ΕΨΙΛΟΝ Α.Ε. - ανέλαβαν, με την από 29.5.1996 σύμβαση που συνήψαν
με το Ελληνικό Δημόσιο, την εκπόνηση της προαναφερθείσης μελέτης,
προεκτιμωμένης αμοιβής 380.000.000 δραχμών συμπεριλαμβανομένου του φόρου
προστιθέμενης αξίας. Με την υπ' αριθ. 13089/17-6-1996 συμβολαιογραφική πράξη
της Συμβολαιογράφου Αθηνών ..., που κατέθεσαν τα ανωτέρω συμπράττοντα γραφεία
μελετών στην Διευθύνουσα το έργο Υπηρεσία, ενόψει της υπογραφής της μελέτης
σκοπιμότητας και των προκαταρκτικών μελετών, προέβησαν στον διορισμό, σύμφωνα
με το <ref href="/akn/gr/act/presidentialDecree/1979/194/!main#art_18__par_4">άρθρο 18 παρ. 4 του π.δ. 194/1979</ref>, ως κοινού εκπροσώπου αυτών έναντι του
κυρίου του έργου και των υπηρεσιών, του ..., με αναπληρωτές τους .... Στην
συνέχεια, όμως, οι ήδη αναιρεσίβλητοι μελετητές, οι οποίοι είναι δύο από τα
τέσσερα μέλη της τρίτης από τις κατά τα ανωτέρω συμβληθείσες ομάδες
συμπραττόντων γραφείων μελετών, με τις υπ' αριθ. 14637/10.5.1999 και
14643/19.5.1999 συμβολαιογραφικές πράξεις του Συμβολαιογράφου Αθηνών ...,
αντίστοιχα, ανεκάλεσαν την ως άνω «πληρεξουσιότητα» που είχαν παράσχει στον ...
και διόρισαν ως εκπρόσωπό τους, έναντι του Ελληνικού Δημοσίου, για την επίμαχη
μελέτη, τον ... και αναπληρωτή του την ..., την αλλαγή δε αυτή γνωστοποίησαν
στην Διεύθυνση Μελετών Έργων Οδοποιίας της Γενικής Γραμματείας Δημοσίων Έργων
του Υπουργού Περιβάλλοντος, Χωροταξίας και Δημοσίων Έργων, στην Διεύθυνση
Δημοσίων Έργων της Περιφέρειας Δυτικής Ελλάδος και στην Ειδική Υπηρεσία
Δημοσίων Έργων-Μεγάλα Έργα Δυτικής Ελλάδος (ΕΥΔΕ - ΜΕΔΕ), με σχετικές (από
12.7.1999) εξώδικες δηλώσεις-γνωστοποιήσεις, και προς τον ... στις 8.7.1999
(υπ' αριθ. 11934/8.7.1999 έκθεση επιδόσεως του δικαστικού επιμελητή στο
Πρωτοδικείο Αθηνών Αγγέλου Αγγελόπουλου). Ακολούθως, η ΕΥΔΕ-ΜΕΔΕ, κατόπιν του
υπ' αριθ. ΔΜΕΟ/Α/1754/15.7.1998 εγγράφου της Διευθύνσεως Μελετών Έργων
Οδοποιίας (Δ.Μ.Ε.Ο.), προέβη στην κατάρτιση του 1ου Συγκριτικού Πίνακα (Σ.Π.),
μετά του συνοδεύοντος αυτόν κειμένου επενεκτέων μεταβολών, το ύψος του οποίου
ανερχόταν, με τις ποσότητες έργων και τις τιμές μονάδας των 1ου, 2ου, 3ου και
4ου Πρωτοκόλλων Κανονισμού Τιμών Μονάδος Νέων Εργασιών (<ref href="/akn/gr/act/presidentialDecree/1985/283/!main">Π.Κ.</ref>Τ.Μ.Ν.Ε.), στο ποσό
των 550.581.289 δραχμών, συμπεριλαμβανομένου του φόρου προστιθέμενης αξίας.
Στον συγκριτικό αυτόν πίνακα η προεκτιμηθείσα αμοιβή των 380.000.000 δραχμών,
συμπεριλαμβανομένου του φόρου προστιθέμενης αξίας, επικαιροποιημένη, ανήλθε σε
667.706.287 δραχμές. Κατά του ανωτέρω 1ου Σ.Π. και των συνοδευόντων αυτόν 1ου,
2ου, 3ου και 4ου <ref href="/akn/gr/act/presidentialDecree/1985/283/!main">Π.Κ.</ref>Τ.Μ.Ν.Ε. οι ήδη αναιρεσίβλητοι άσκησαν τις από 15.7.1999
αντιρρήσεις ενώπιον της Προϊσταμένης Αρχής του έργου (Διεύθυνση Μελετών Έργων
Οδοποιίας της Γενικής Γραμματείας Δημοσίων Έργων (Δ.Μ.Ε.Ο./Γ.Γ.Δ.Ε.) και Ειδική
Υπηρεσία Δημοσίων Έργων - Μεγάλα Έργα Δυτικής Ελλάδας-Τμήμα Εποπτείας Έργων).
Οι αντιρρήσεις αυτές, οι οποίες υπογράφονται από τους ανωτέρω μελετητές (ήδη
αναιρεσιβλήτους) και τον Νικόλαο Παπαχρήστο, ως εκπρόσωπο αυτών, απερρίφθησαν
με την υπ' αριθ. οικ.2101/42630/16.12.1999 απόφαση του Υπουργού Περιβάλλοντος,
Χωροταξίας και Δημοσίων Έργων, με την οποία εγκρίθηκε ο ανωτέρω Σ.Π. Κατά της
τελευταίας αυτής αποφάσεως ασκήθηκε η από 7.1.2000 (υπ' αριθ. πρωτ. 11) ένσταση
και ακολούθως, κατά της τεκμαιρομένης απορρίψεως αυτής, η ενώπιον του Υπουργού
Περιβάλλοντος, Χωροταξίας και Δημοσίων Έργων από 21.2.2000 (υπ' αριθ. πρωτ.
397) αίτηση θεραπείας των αναιρεσιβλήτων, τα έγγραφα των οποίων (ενστάσεως και
αιτήσεως θεραπείας) υπογράφονται ομοίως από τους ίδιους και τον Νικόλαο
Παπαχρήστου ως εκπρόσωπο αυτών. Με την υπ' αριθ. ΔΜΕΟ/α/914/31.8.2000 απόφασή
του ο Υπουργός Περιβάλλοντος, Χωροταξίας και Δημοσίων Έργων απέρριψε ρητώς ως
απαράδεκτη την ανωτέρω αίτηση θεραπείας, χωρίς να ερευνήσει τα προβαλλόμενα με
αυτήν παράπονα και να επανεξετάσει την υπόθεση κατά τον νόμο και την ουσία, με
την αιτιολογία ότι το εν λόγω ενδικοφανές μέσο ασκήθηκε από τα δύο ως άνω
μελετητικά γραφεία (δηλαδή τους αναιρεσιβλήτους) και δεν ασκήθηκε για
λογαριασμό και των 14 μελετητικών γραφείων που είχαν συνυπογράψει την σύμβαση
εκπονήσεως της επίμαχης μελέτης, ενώ «το αντικείμενο της σύμβασης είναι ενιαίο
ανεξαρτήτως γεωγραφικής κατανομής μεταξύ των συμπραττόντων επί μέρους
μελετητικών γραφείων». Προσφυγή των αναιρεσιβλήτων κατά της απορρίψεως της
αιτήσεως θεραπείας τους έγινε δεκτή με την προσβαλλόμενη απόφαση του
Διοικητικού Εφετείου Πατρών, με την οποία ακυρώθηκε η ανωτέρω υπ' αριθ.
ΔΜΕΟ/α/914/31.8.2000 απόφαση του Υπουργού Περιβάλλοντος, Χωροταξίας και
Δημοσίων Έργων και αναπέμφθηκε η υπόθεση στη Διοίκηση, προκειμένου ο εν λόγω
Υπουργός να αποφανθεί επί της ασκηθείσης ενώπιόν του αιτήσεως θεραπείας των
αναιρεσιβλήτων. Ειδικότερα, με την προσβαλλόμενη απόφαση το Διοικητικό Εφετείο
δέχθηκε ότι από τον συνδυασμό των διατάξεων του <ref href="/akn/gr/act/law/1977/716/!main">ν. 716/1977</ref> και του <ref href="/akn/gr/act/presidentialDecree/1974/194/!main">π.δ/τος
194/1974</ref> προκύπτει ότι επί συμπραττόντων γραφείων μελετών η εκούσια συνεργασία
και σύμπραξη πλειόνων ανεξάρτητων ατομικών επιχειρήσεων, δηλαδή γραφείων
μελετών ως ενιαίων μονάδων συγκροτούμενων από περισσότερους μελετητές, και η
από κοινού ανάληψη και εκπόνηση μελετών στο πλαίσιο της εν λόγω επιχειρηματικής
συνεργασίας - η οποία σύμπραξη πραγματοποιείται με την υποβολή εκδηλώσεως
ενδιαφέροντος με την κατάθεση στον εργοδότη σχετικής δηλώσεως που αναφέρει
απαραιτήτως, μεταξύ άλλων στοιχείων, τον έναντι του τελευταίου νόμιμο εκπρόσωπο
των συμπραττόντων γραφείων -πέραν του ότι δεν υποδηλώνει σε καμία περίπτωση
εταιρική ή κοινοπρακτική συμπεριφορά των συνεργαζόμενων μελετητών, αφού
προεχόντως δεν υφίσταται η αντίστοιχη δικαιοπρακτική βούληση αυτών, δεν καθιστά
- ενόψει άλλωστε και του <ref href="/akn/gr/act/constitution/2001/!main#art_20__par_1">άρθρου 20 παρ. 1 του Συντάγματος</ref> που κατοχυρώνει το
δικαίωμα δικαστικής προστασίας - προϋπόθεση του παραδεκτού της κινήσεως της
προαναφερόμενης ενδικοφανούς διαδικασίας την από κοινού άσκηση του κατά νόμον
προβλεπόμενου ενδικοφανούς μέσου από όλους τους μελετητές των συμπραττόντων
γραφείων ή από τον διορισθέντα κατά την κατάρτιση και την υπογραφή της οικείας
συμβάσεως κοινό εκπρόσωπο αυτών έναντι του κυρίου του έργου. Τούτο δε, άλλωστε,
κατά το Διοικητικό Εφετείο, διότι ο μεν διορισμός του κοινού εκπροσώπου
εξυπηρετεί αποκλειστικά την επιτέλεση διαδικαστικών ενεργειών στο πλαίσιο
εκτελέσεως της συναφθείσης συμβάσεως, τα δε συμπράττοντα γραφεία δεν έχουν
νομική προσωπικότητα, αλλά συνιστούν απλές ενώσεις προσώπων, και δεν
νομιμοποιούνται να ασκούν τα ενδικοφανή μέσα και ακολούθως προσφυγή ενώπιον
του αρμόδιου Διοικητικού Εφετείου, αφού δεν αναγνωρίζονται από τις εν
προκειμένω εφαρμοστέες διατάξεις του <ref href="/akn/gr/act/law/1977/716/!main">ν.716/1977</ref> και του <ref href="/akn/gr/act/presidentialDecree/1974/194/!main">π.δ 194/1974</ref> ως φορείς
δικαιωμάτων και υποχρεώσεων στον κύκλο των σχέσεων, που αφορά την ρυθμιζόμενη,
από τις διατάξεις αυτές, συνεργασία κατά την εκδήλωση ενδιαφέροντος και την
ανάληψη εκπονήσεως μελέτης δια της υπογραφής σχετικής συμβάσεως. Ενόψει αυτών,
το Διοικητικό Εφετείο έκρινε ότι η παρατεθείσα ανωτέρω αιτιολογία απορρίψεως
της αιτήσεως θεραπείας των αναιρεσιβλήτων δεν ήταν νόμιμη, καθόσον η ανωτέρω
σύμπραξη των πλειόνων μελετητών για την από κοινού εκτέλεση του αναληφθέντος
επίδικου έργου (μελέτης) δεν επέβαλε για το παραδεκτό της ασκήσεως των
προβλεπόμενων στην οικεία νομοθεσία ενδικοφανών προσφυγών (ενστάσεων κ.λπ.) την
από κοινού από όλα τα συμπράττοντα γραφεία άσκηση αυτών.</p>
          </item>
          <item eId="motivation_list_1__item_5">
            <num>5.</num>
            <p>Επειδή, όπως είναι γνωστό στο Δικαστήριο από άλλη δικαστική ενέργεια, επί
διαφοράς μεταξύ του Δημοσίου και των γραφείων μελετών, που συγκροτούν την Β'
ομάδα των συμπραττόντων μελετητικών γραφείων, τα οποία ανέλαβαν την εκπόνηση
της επίδικης μελέτης, με την <ref href="/akn/gr/judgment/AppelateCourtPatras/2005/270/!main">υπ' αριθ. 270/2005 απόφαση του Διοικητικού
Εφετείου Πατρών</ref>, η κατά της οποίας αίτηση αναιρέσεως του Δημοσίου απερρίφθη με
την <ref href="/akn/gr/judgment/COS/2014/2496/!main">υπ' αριθ. 2496/2014 απόφαση του Συμβουλίου της Επικρατείας</ref>, έγινε
ανελέγκτως δεκτό ότι το αντικείμενο της από 29.5.1996 συμβάσεως για την
εκπόνηση της ως άνω μελέτης κατανεμήθηκε γεωγραφικώς, κατά την έννοια της
συμβάσεως, στις τρεις ομάδες των συμπραττόντων γραφείων, σε κάθε δε ομάδα
ανατέθηκε η εκπόνηση των επί μέρους μελετών σε ορισμένο τμήμα του ως άνω οδικού
άξονα με πρόβλεψη ξεχωριστής αμοιβής για κάθε ομάδα. Την κατανομή δε του
συμβατικού αντικειμένου μεταξύ των τριών ομάδων των συμπραττόντων γραφείων
επικαλέσθηκαν και οι ήδη αναιρεσίβλητοι με την προσφυγή τους, επί της οποίας
εκδόθηκε η προσβαλλόμενη απόφαση. Περαιτέρω, από την προσφυγή προκύπτει (βλ. το
αιτητικό αυτής) ότι η ένδικη διαφορά αφορά την αμοιβή για την μελέτη οδοποιίας
και την γεωλογική μελέτη, την εκπόνηση των οποίων είχαν αναλάβει, αντιστοίχως,
η πρώτη και ο δεύτερος από τους αναιρεσιβλήτους, και όχι την αμοιβή για τις
λοιπές δύο μελέτες (περιβαλλοντική μελέτη και μελέτη σκοπιμότητας), την
εκπόνηση των οποίων είχαν αναλάβει, με χωριστή, έναντι εκείνης των
αναιρεσιβλήτων, αμοιβή κατ' αποκοπή, οι άλλοι δύο μελετητές, οι οποίοι
συγκροτούσαν μαζί με τους αναιρεσιβλήτους την Γ' ομάδα των συμπραττόντων
γραφείων. ¶λλωστε, ούτε το Δημόσιο αμφισβήτησε ότι το συμβατικό αντικείμενο
κατανεμήθηκε γεωγραφικώς στις τρεις ομάδες των συμπραττόντων γραφείων, αλλά
ισχυρίσθηκε και ισχυρίζεται απλώς ότι αυτό δεν ασκεί καμία επιρροή από την
εξεταζόμενη άποψη (βλ. το από 28.5.2004 υπόμνημά του ενώπιον του Διοικητικού
Εφετείου, καθώς και το δικόγραφο της κρινομένης αιτήσεως: «το αντικείμενο [της
συμβάσεως] είναι ενιαίο, ανεξαρτήτως της γεωγραφικής κατανομής μεταξύ των
συμπραττόντων μελετητικών γραφείων» βλ. επίσης και την παρατιθέμενη στην
προσβαλλόμενη απόφαση ομοίου περιεχομένου περικοπή της απορριπτικής της
αιτήσεως θεραπείας των αναιρεσιβλήτων αποφάσεως του Υπουργού). Ούτε, άλλωστε,
ισχυρίσθηκε το Δημόσιο ότι η ένδικη διαφορά, ως προς την αμοιβή για εργασίες
που εμπίπτουν στην μελέτη οδοποιίας και στην γεωλογική μελέτη, αφορούσε, εκτός
από τους δύο αναιρεσιβλήτους, και τους άλλους δύο μελετητές, που μετείχαν στην
ίδια με αυτούς Γ' ομάδα των συμπραττόντων γραφείων. Διάφορο δε είναι το ζήτημα
της τυχόν ευθύνης όλων των συμπραττόντων μελετητικών γραφείων έναντι του
Δημοσίου για παραβάσεις συμβατικών υποχρεώσεων. Με τα δεδομένα αυτά, εφόσον
δηλαδή δεν προκύπτει ούτε το Δημόσιο ισχυρίσθηκε ότι η ένδικη διαφορά αφορά και
στα μελετητικά γραφεία των ομάδων Α' και Β' ή και στα άλλα δύο μετέχοντα στην
ομάδα Γ' μελετητικά γραφεία, η κρίση του δικάσαντος δικαστηρίου ότι μη νομίμως
απερρίφθη η αίτηση θεραπείας των αναιρεσιβλήτων, για το λόγο ότι δεν είχε
ασκηθεί και από τα δεκατέσσερα συμπράττοντα μελετητικά γραφεία, είναι, έστω και
με διαφορετική αιτιολογία, νόμιμη. Συνεπώς, τα περί του αντιθέτου προβαλλόμενα
με την κρινόμενη αίτηση είναι απορριπτέα ως αβάσιμα, ως αλυσιτελή δε καθό
μέρος πλήσσουν την ειδικώτερη αιτιολογία της προσβαλλομένης αποφάσεως. Εξάλλου,
ο λόγος αναιρέσεως, με τον οποίο προβάλλεται ότι ήταν παράνομη η εκ μέρους των
αναιρεσιβλήτων αντικατάσταση του κοινού εκπροσώπου των συμπραττόντων γραφείων
με τον Ν. Παπαχρήστο και ότι, ως εκ τούτου, ήταν μη νόμιμη η δια του εκπροσώπου
αυτού άσκηση της ενδικοφανούς διαδικασίας, που οδήγησε στην άσκηση της ένδικης
προσφυγής, είναι απορριπτέος προεχόντως ως αλυσιτελής, εφόσον, όπως δέχεται η
προσβαλλόμενη απόφαση, τόσο την ένσταση όσο και την αίτηση θεραπείας έχουν
υπογράψει τόσο ο ανωτέρω εκπρόσωπος όσο και οι ίδιοι οι αναιρεσίβλητοι.</p>
          </item>
          <item eId="motivation_list_1__item_6">
            <num>6.</num>
            <p>Επειδή, ενόψει των ανωτέρω, πρέπει να απορριφθεί η κρινόμενη αίτηση.</p>
          </item>
        </blockList>
      </motivation>
      <decision>
        <p>Δ ι ά τ α ύ τ α</p>
        <p><outcome>Απορρίπτει</outcome> την κρινόμενη αίτηση.</p>
        <p>Επιβάλλει στο Δημόσιο την δικαστική δαπάνη των αναιρεσιβλήτων, η οποία</p>
        <p>ανέρχεται σε τετρακόσια εξήντα (460) ευρώ.</p>
      </decision>
    </judgmentBody>
    <conclusions>
      <p>Η διάσκεψη έγινε στην Αθήνα στις <date refersTo="courtConferenceDate" date="2013-02-26">26 Φεβρουαρίου 2013</date> και στις 19 Οκτωβρίου 2015</p>
      <p>Ο Πρόεδρος του Στ' Τμήματος Η Γραμματέας του Στ' Τμήματος</p>
      <p>Αθ. Ράντος Ελ. Γκίκα</p>
      <p>και η απόφαση δημοσιεύθηκε σε δημόσια συνεδρίαση της <date refersTo="decisionPublicationDate" date="2016-03-21">21ης Μαρτίου 2016</date>.</p>
      <p>Ο Πρόεδρος του Στ' Τμήματος Η Γραμματέας του Στ' Τμήματος</p>
      <p>Χρ. Ράμμος Ελ. Γκίκα</p>
    </conclusions>
  </judgment>
</akomaNtoso>
